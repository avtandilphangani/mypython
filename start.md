# დასაწყისი
დიდი შესავლები მე თვითონ არ მიყვარს, მაგრამ მივხვდი, რატომ აკეთებენ ამას. პაიტონში გარკვეულებმა უყოყმანოდ გამოტოვეთ ეს თავი, აქ მე ნაბიჯ-ნაბიჯ უნდა ვილაპარაკო რა და როგორ, ზოგისთვის ეს აუცილებელი იქნება.
ეს პაკეტი მთლიანად ეხება პითონის შესწავლას. ვიცი, მოდურად გამოვა, თუ ვიტყვი პაიტონს, მაგრამ ეს ენა ჩემთვის ასოცირდება მომნუსხველ სიბრძნესთან, რაც ძალან გიზიდავს და ბოლოს გბოჭავს კიდეც, ეს კი უფრო პითონია, ვიდრე პაიტონი ან ფაიტონი. ეს რაც შემდგომში გამოყენებულ ტერმინს შეეხება.
შემდეგი გამოხტომა თუ კაპრიზი, შესწავლის საშუალებები იქნება. არც აქ გამომივიდა მოდურობა. როცა გადავწყვიტე, რომ გარკვეული გზისთვის, რომელიც მე გავიარე, მიმეცა სწავლების სახე, დავფიქრდი, სად უფრო გამოიყენებდნენ მას.
მე მინდა, არ მინდა Windows-ი ჩემს გარშემო 99,9%-ია, ამიტომ ერთი პირობა ვიფიქრე, მასზე მომეწყო პლატფორმა, თუმცა აზრი მალევე შევიცვალე და მენდეთ სიტყვაზე, ამის მიზეზები გამიჩნდა.
მეორეს მხრივ, გინდათ, არ გინდათ, პროგრამისტობის მსურველი, თქვენს გარშემო სულ რაღაც 0.1% პროცენტია და ყველას ტვინი ერთნაირად აქვს მოღრეცილი, რაც იმას ნიშნავს, რომ ბოლოს მაინც ლინუქსი მოეწონება. ამიტომ აწ და მარადის, ყველაფერს აღვწერ ლინუქსთან დაკავშირებით, თან ისე, რომ  Windows-თან პარალელებს არ გავაკეთებ. დიდი სიამოვნებით, ამას ვიზამდი MacOS-თვის, მაგრამ ამ ოპერაციულ სისტემაზე წვდომის შესაძლებლობა ამ ეტაპზე არ მაქვს, თუმცა დარწმუნებული იყავით, რომ განსხვავება არ იქნება. 
თავიდანვე მინდა ვთქვა, რომ პითონის პოპულარობის ძირითადი მიზეზი მაინც მისი კროს-პლათმორმულობაა, რაც იმას ნიშნავს, რომ მაზე შესრულებული პროექტი ყველა სისტემაზე მუშაობს, ამაში ჩემი რწმუნებები საჭიროებას არ წარმოადგენს, ამიტომ მშვიდად შემიძლია გავაგრძელო, რადგან აქედან წაღებული ცოდნით შექმნილი პროდუქტი არ იქნება რაიმე პლატფორმისთვის შეზღუდული.
ლინუნქსი ჩემი ძირითადი ოპერაციული სისტემაა უკვე ორ ათეულ წელზე მეტი ხნის განმავლობაში, რაიმე შედარებებში ჩაღრმავებას არც ვაპირებ, მაგრამ ვისაც პროგრამირებით სურს იცხოვროს, ეს სისტემა უბრალოდ გარდაუვალი აუცილებლობაა. წლების წინ შემხვდა იმ წლის ყველაზე ძლიერი ნოუთბუკის ანოტაცია, რომელიც ეკუთვნოდა MaicroSoft-ის პროგრამისტ-კოდერს! და ამ ნოთბუკზე ეყენა UBUNTU. იგივე სისტემა აყენია ამერიკის ენერგეტიკის მართვის მთავარ სერვერზე, რომელიც 25 მილიონი ღირს. შეფასებით, მკითხველმა შეაფასოს.
თვითონ, რა თქმა უნდა, ლინუქსებშიც არის აზრთა სხვადასხვაობა, რადგან ის რამოდენიმე მიმდინარეობისაა და ყველას თავისი მომხრე ჰყავს. მე ვიყენებ Debian-ის მიმართულებას, რადგან ის გამორჩეულია მოწესრიგებული რეპოზიტორით და პროგრამების ინსტალაციის გამართული სისტემით. დღეისათვის Debian-ის რეპოზიტორში არის 60 ათასამდე პაკეტი და თითოეული მკაცრი სტანდარტით არის დაცული, რაც იმას ნიშნავს, რომ ნებისმიერი პაკეტის დაყენება-გამარვა სისტემაში არის გატესტილი.
Debian-ის ერთერთი ქლონი სისტემა არის UBUNTU, რომელსაც სამხრეთ აფრიკული ფირმა Canonical-კურირებს. მასზე ვიტყვი მხოლოდ იმას, რომ UBUNTU ზულუს ტომის ენაზე მრავალმნიშვნელოვნად ფილოსოფიური სიტყვაა და ძირითადად გამოხატავს ადამიანობის არსს. ამ ტომისთვის UBUNTU ადამიანისგან ადამიანისთვის გამოხატულ ყველა სიკეთეს ჰქვია, ერთადაც და ცალცალკეც. კომპიუტერული სისტემა - UBUNTU-ც, ასეთივე ჰუმანურია, ოღონდ მართლა.
აქ ოპერაციული სისტემის შესახებ რჩევაც მთავრდება.
მაღლა მე ვახსენე სიტყვა - რეპოზიტორი, რომლის ქვეშაც პაკეტების საცავი, ბიბლიოთეკა იგულისხმება. პროგრამირებისთვის ასეთ საცავს სასიცოცხლო მნიშვნელობა აქვს. პროგრამისტის წარმატება ბევრად არის დამოკიდებული, რამდენად სერიოზულად უდგება ნამუშევარის კლასიფიცირებას. ამასთან პროგრამისტისთვის და მით უფრო ღია კოდის პროგრამირების მომხრისათვის დიდი მნიშვნელობა აქვს კოლაბორაციას და პროდუქტის ვერსიების კონტროლს.
ეს რას ნიშნავს? პროგრამისტს უნდა შეეძლოს ჯგუფში მუშაობა, დიდი პროექტი სხვანაირად ვერ შესრულდება. არსებობს სისტემები, რომლებიც აწესრიგებს სხვადასხვა ადამიანების ნამუშევარი ფაილების შერწყმას და შენახვას. პროგრამული პროდუქტი ხდება ეგრეთწოდებული რელიზი, თუ ის რაღაც ეტაპზე იძენს გარკვეულ კონკრეტულ ფუნქციონალს. რელიზის ვერსიას უსვამენ ნომერს, რომელიც გარკვეულ ეტაპს გამოხატავს პროექტის გავითარებაში. ამის გამო პროგრამისტებისთვის მნიშვნელოვანი ხდება ვერსიების კონტროლი, რადგან ნებისმიერი ვერსიის რელიზში შესაძლებელია მოხდეს რაიმეს დახვეწა, ან გვიან აღმოჩენილი შეცდომების გასწორება. 
რეპოზიტორები, აქ მოყვანილი თვისებებით, არსებობს როგორც პორტალები, ისინი დღეს გარკვეულ წილად სოციალური ქსელის ფუნქციებსაც ფლობენ. აქაც მე ამორჩეული მაქვს GitHub, რომლის სატზეც შესაძლებელია უფასო რეგისტრაცია და ღია კოდის პროექტების უფასოდ განთავსება, ხოლო განთავსებულ პაკეტებზე კოლაბობაციული დაშვება.
GitHub-ი ეფუძნება git რეპოზიტორების მართვის სისტემას, რომელიც ერთეერთი ადრინდელია UNIX-ის მაგვარ ოპერაციულ სისტემებში, რაც იმას ნიშნავს, რომ დახვეწილია და საჭიროებებს კარგად ერგება. git მშობლიურია ლინუქსისათვის, თუმცა ის Windows-ზეც ჩვეულებრივად ყენდება.
შემდეგი საჭიროება გვაქვს გარემო, ეგრეთწოდებული შემუშავების ინტეგრირებული ინტერფეისი (IDE - Integrated Development Environment), ქართულადაა წაღმა, თუ ინგსიურად უკღმა, მგონი დიდი მნიშვნელობა არ აქვს. აქაც რა თქამ უნდა გვაქვს არჩევანი და საკმაოდ დიდი. მე გაჩერებული ვარ Micsoft-ის კროს IDE-ზე - Visual Studio Code-ზე, ბევრი რაღაცის გამო, თუმცა აქ ბევრს წყვეტს გემოვნებაც. IDE-ს შეჩევისას, ჩემი ეთადერთი რჩევა იქნება, ისევ და ისევ კროს-პლატფორმულობა. 
რაც შეეხება VSC-ს, მან ყველა ჩემი მოთხოვნილება დააკმაყოფილა, რაზეც ზემოთ ვილაპარაკე, ის პირველ რიგში პირდაპირ ხსნის ჩემს რეპოზიტორს GitHub-ზე, მაძლევს საშუალებას ამორჩევის და კომპიუტერზე ჩამოტვირთვის, შემდეგ კი მისი შევსების და რეპოზიტორში ატვირთვისა. ამის დაწყობა, რა თქმა უნდა, ერთხელ დამჭირდა, ახლა კი, მე მხოლოდ მუშაობა მიხდება და დრო აღარ მეკარგება. ჩემი არჩეული სისტემის ერთი „ნაკლი“ კი ესეცაა, რომ ერთხელ დაწყობილი სისტემა იმდენად დიდი ხანი მუშაობს, რომ გავიწყდება, როგორ გააკეთე. ამასთან დაკავშირებით, აუცილებელი რჩევა მექნება, რომ ყველა ნაბიჯის შესახებ აწაროოთ დოკუმენტაცია.
## რეზიუმე
### ჩვენ ჩამოვყალიბდით შემდეგ საშუალებებზე
1. ოპერაციული სისტემა - UBUNTU
2. პროგრამირების ენა - Python 3.X
3. ვერსიების კონტროლი - GitHub
4. IDE - VSC
